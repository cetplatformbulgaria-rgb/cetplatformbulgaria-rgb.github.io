<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hotărâre a Guvernului pentru aprobarea Strategiei naționale privind incluziunea socială și reducerea sărăciei pentru perioada 2021-2027 și a Planului de acțiune pentru perioada 2021-2027</title>
    <link href="templatemo-personal-style.css" rel="stylesheet">
</head>
<body>

<h6>Page 1</h6>

<h3>NOTĂ DE FUNDAMENTARE</h3>

<h5>Secţiunea 1</h5>

<p>Hotărâre a Guvernului pentru aprobarea Strategiei naționale privind incluziunea socială și reducerea sărăciei pentru perioada 2021-2027 și a Planului de acțiune pentru perioada 2021-2027</p>

<h5>Secţiunea a 2-a</h5>

<h5>Motivul emiterii actului normativ</h5>

<p>1. Descrierea situaţiei actuale</p>

<p>În conformitate cu Programul de Guvernare 2020-2024, România încă nu reușește să ajute cu adevărat persoanele vulnerabile din comunități rurale, marginalizate, sărace, sistemul de asistență socială aruncând greutatea serviciilor sociale asupra primăriilor, iar multe primării din mediul rural nu au asistenți sociali calificați și nu oferă servicii, astfel încât persoanele vulnerabile continuă să trăiască cu acces minimal la servicii de educație, de sănătate, la servicii sociale și de locuire decentă.</p>

<p>Aprobarea cadrului strategic național de politică pentru incluziune socială și reducerea sărăciei, este o condiție favorizantă pentru implementarea fondurilor europene aferente cadrului financiar multianual 2021-2027.</p>

<p>Domeniul multidimensional al incluziunii sociale este esențial din perspectiva obiectivelor pe care și le-a asumat România pentru implementarea Strategiei Europa 2020, ca stat membru al Uniunii Europene, respectiv, cele rezultate în cadrul procesului Semestrului European, prin Programul Național de Reformă, cât și din perspectiva obiectivelor Agendei 2030 pentru Dezvoltare Durabilă, respectiv, ale Strategiei naționale pentru dezvoltarea durabilă a României 2030 și, implicit, principiile Pilonului Social European.</p>

<p>În anul 2011, prin Legea asistenței sociale nr.292/2011, cu modificările și completările ulterioare, se definește procesul de incluziune socială ca reprezentând ansamblul de măsuri şi acţiuni multidimensionale din domeniile protecţiei sociale, ocupării forţei de muncă, locuirii, educaţiei, sănătăţii, informării-comunicării, mobilităţii, securităţii, justiţiei şi culturii, destinate combaterii excluziunii sociale şi asigurării participării active a persoanelor la toate aspectele economice, sociale, culturale şi politice ale societăţii și prevede următoarele:</p>

<ul>
  <li>Măsurile de prevenire şi combatere a sărăciei şi riscului de excluziune socială se înscriu în cadrul general de acţiuni multidimensionale ale procesului de incluziune socială prin care se asigură oportunităţile şi resursele necesare pentru participarea persoanelor vulnerabile în mod deplin la viaţa economică, socială şi culturală a societăţii, precum şi la procesul de luare a deciziilor care privesc viaţa şi accesul lor la drepturile fundamentale.</li>
  <li>Armonizarea politicilor destinate cunoaşterii, prevenirii şi combaterii situaţiilor care determină sărăcia şi riscul de excluziune socială se realizează în cadrul Mecanismului naţional pentru promovarea incluziunii sociale în România;</li>
  <li>MMPS analizează anual, la nivel naţional, datele privind sărăcia şi excluziunea socială, identifică factorii care contribuie la incluziunea socială, elaborează rapoartele naţionale în domeniu, formulează recomandări şi propuneri în vederea eficientizării procesului de luare a deciziilor în domeniul incluziunii sociale.</li>
</ul>

<p>Din anul 2018, Comisia Europeană monitorizează progresul social în toate statele membre, respectiv implementarea principiilor din Pilonului European al Drepturilor Sociale utilizând un tablou de bord social care acoperă 35 de indicatori secundari și 12 indicatori principali aferenți următoarelor domenii de politică publică.</p>

<p>Comisia Europeană a lansat în perioada 29-30 mai 2018 pachetul legislativ pentru implementarea fondurilor europene aferente cadrului financiar multianual 2021-2027, care prevede o serie de condiții favorizante. Dintre acestea, MMPS este responsabil de îndeplinirea următoarelor:</p>

<ol>
  <li>Cadru strategic național de politică pentru incluziunea socială și reducerea sărăciei;</li>
  <li>Cadru de politică strategic pentru politicile active din domeniul pieţei muncii;</li>
  <li>Cadru strategic național de politică pentru egalitatea de gen.</li>
</ol>

<h6>Page 2</h6>

<p>Memorandumul nr.20/23179/TG/18.12.2018: Măsuri necesare îndeplinirii condiției favorizante ”Cadru strategic național de politică pentru incluziunea socială și reducerea sărăciei”, prevăzută prin propunerea de Regulament CE de stabilire a unor prevederi comune pentru o serie de fonduri UE post 2020 (CRP); potrivit art.11 alin.(5) din CRP, ”cheltuielile aferente unor operațiuni legate de obiectivul specific nu pot fi incluse în cererile de plată până cât Comisia nu a informat statul membru cu privire la îndeplinirea condiției favorizante”.</p>

<p>Această condiție favorizantă prealabilă vizează atât investițiile din FSE, cât și FEDR care contribuie la incluziunea socială a persoanelor, grupurilor și comunităților dezavantajate și vulnerabile.</p>

<p>Strategia națională privind incluziunea socială și reducerea sărăciei pentru perioada 2021-2027 și Planul de acțiune aferent perioadei 2021-2027 au fost elaborate în cadrul proiectului „Incluziune și egalitate de șanse post 2020 - Cadru strategic național de politică pentru incluziunea socială și egalitatea de șanse post 2020” derulat de MMPS în parteneriat cu ANES și SNSPA în dialog cu grupurile de lucru interministeriale, în perioada 2018-2020.</p>

<p>Documentul de fundamentare este reprezentat de „Analiza-diagnostic privind incluziunea socială și situația grupurilor vulnerabile în România 2019”, realizat tot în cadrul proiectului menționat și publicată pe pagina de internet a MMPS.</p>

<p>http://mmuncii.ro/j33/images/Documente/MMJS/2019Analiza_diagnostic_privind_incluziunea_social.pdf</p>

<p>Analiza diagnostic și Strategia Națională pentru incluziune socială și reducerea sărăciei post 2020 a avut în vedere îmbunătățirea nivelului de cunoaștere și înțelegere asupra problematicii sărăciei și excluziunii sociale în România prin elaborarea unei cercetări ce și-a propus să identifice cauzele sărăciei și excluziunii și să înțeleagă mecanismele care generează sărăcia și excluziunea.</p>


<h6>Page 3</h6>

<p>1. Asigurarea unor cuantumuri adecvate ale veniturilor minime pentru o viață demnă şi un trai decent:</p>

<p>a) asigurarea dreptului la asistență socială minimă a locuitorilor din fiecare unitate administrativ-teritorială;</p>
<p>b) garantarea unor cuantumuri adecvate ale beneficiilor de asistenţă socială și de asigurări sociale;</p>
<p>c) asigurarea unui sistem de pensii adecvat și sustenabil;</p>
<p>d) asigurarea unor salarii adecvate din muncă prin implementarea agendei privind munca decentă;</p>
<p>e) revizuirea definițiilor deprivarea materială severă, deprivare materială și a riscului de sărăcie și excluziune socialăe (AROPE) față de schimbările economie și sociale impuse de pandemia Covid 19.</p>

<p>2. Dezvoltarea și concertarea unor măsuri economice, sociale și administrative care să contribuie la reducerea sărăciei și creșterea incluziunii sociale:</p>

<p>a) includerea prevederilor referitoare la prevenirea polarizării sociale, a segregării economice și etnice, a segregării spațiale, referitoare la responsabilitatea socială a întreprinderilor etc în strategia de dezvoltare economică a UAT, în programele de acțiune comunitară, în criterii de atribuire a contractelor publice, pentru darea în folosință gratuită a spațiilor sau în alte acțiuni ale administrației în limitele legale etc</p>
<p>b) accesibilizarea informației publice pentru toți cetățenii (neadresându-se exclusiv persoanelor</p>
<p>c) dezvoltarea parteneriatelor public-public și public-privat în combaterea sărăciei și excluziunii sociale</p>
<p>d) participarea socială și economică a grupurilor vulnerabile</p>
<p>e) creșterea accesului persoanelor vulnerabile la servicii de interes public general</p>
<p>f) asigurarea continuității activității și a măsurilor de redresare și reziliență în sistemul de servicii sociale în contextul Covid-19 sau a altor situații speciale</p>

<p>Al doilea obiectiv strategic are în vedere investițiile sociale, intervenții directe asupra principalelor cauze de transmitere a sărăciei pe mai multe generații, în scopul asigurării:</p>

<p>1. Educației și formării eficiente, echitabile și incluzive:</p>

<p>a) consolidarea sistemului național de burse, extinderea măsurilor de ajutor social și a altor mecanisme financiare;</p>
<p>b) creșterea capacității comunității educaționale de a furniza servicii educaționale adecvate la diversitatea nevoilor educaționale;</p>
<p>c) stimularea participării la îngrijirea și educația timpurie a copiilor;</p>
<p>d) asigurarea unei abordări unitare a programelor aferente învățământului obligatoriu și de calitate pentru evitarea insuccesului și abandonului școlar;</p>
<p>e) asigurarea unui mediu educaţional sigur, tolerant, incluziv şi divers;</p>
<p>f) creșterea relevanței ofertelor educaționale și de formare pe piața muncii în contextul îmbunătățirii participării la învățare pe tot parcursul vieții (ÎPV);</p>
<p>g) dezvoltarea competențelor digitale la toate nivelurile de educație, în vederea reducerii decalajelor digitale și a creșterii incluziunii socioeconomic.</p>

<p>2. Ocupării depline, echitabilă și incluzivă în contextul promovării creșterii economice competitive:</p>

<p>a) personalizarea programelor de formare și a serviciilor de sprijin pentru participarea pe piața muncii în funcție de caracteristicile grupurilor vulnerabile prin colaborarea între serviciile publice de interes general, în principal SPAS, AJOFM, CJRAE;</p>
<p>b) sprijinirea inițiativelor de promovare a spiritului antreprenorial, a inițiativelor antreprenoriale și a economiei sociale;</p>
<p>c) reducerea ocupării în sectorul informal, cu accent pe scăderea numărului de lucrători pe cont propriu și lucrători familiali neremunerați din agricultură și a celor care emigrează cu scopul practicării de munci informale;</p>
<p>d) susținerea și extinderea turismului, cu accent pe turismul sau activitățile de agrement în mediul rural;</p>
<p>e) dezvoltarea și extinderea accesului la piața muncii pentru populația din mediul rural;</p>
<p>f) creșterea eficacității dialogului social;</p>
<p>g) îmbunătățirea condițiilor de muncă.</p>

<h6>Page 4</h6>

<p>Al treilea obiectiv strategic are în vedere protecția socială pe tot parcursul vieții unei persoane, ceea ce presupune investiții și reforme pentru:</p>

<p>1. Un sistem de sănătate mai eficace, mai accesibil și mai rezilient:</p>

<p>a) consolidarea sistemului de sănătate;</p>
<p>b) asigurarea accesului echitabil și nediscriminatoriu, la servicii de sănătate de calitate şi cost eficace, precum și la medicație, în special pentru grupurile vulnerabile;</p>
<p>c) îmbunătățirea sănătății publice și a performanței serviciilor preventive;</p>
<p>d) îmbunătățirea colaborării intersectoriale pentru o stare de sănătate mai bună a populației, în special a grupurilor vulnerabile;</p>

<p>2. Locuințe și servicii de bază adecvate, sigure, într-un mediu sănătos și la prețuri accesibile:</p>

<p>a) creșterea accesului la locuințe adecvate pentru toate categoriile de persoane, în special pentru tineri și alte grupuri vulnerabile, precum și pentru persoanele care locuiesc în așezări informale;</p>
<p>b) stabilirea de criterii la nivel național pentru acordarea de locuințe sociale;</p>
<p>c) creșterea calității condițiilor de locuire pentru categoriile cu venituri reduse și vulnerabile;</p>
<p>d) acțiuni integrate de reducere a inegalităților teritoriale și integrarea comunităților marginalizate din zonele rurale;</p>
<p>e) reducerea fenomenului de segregare spațială rezidențială.</p>

<p>3. Servicii sociale integrate, orientate spre promovarea unui trai independent în comunitate prin:</p>

<p>a) dezvoltarea serviciilor sociale adresate grupurilor vulnerabile concomitent cu creșterea accesului acestora la alte servicii de interes public general;</p>
<p>b) consolidarea dezvoltării rețelei de servicii sociale la nivel local;</p>
<p>c) dezvoltarea și/sau consolidarea abordării integrate a intervenției și a modului de furnizare a serviciilor publice la nivel comunitar;</p>
<p>d) eliminarea/ diminuarea discriminării grupurilor vulnerabile;</p>
<p>e) promovarea incluziunii sociale în zonele rurale și urbane marginalizate.</p>

<h6>Page 5</h6>

<p>Obiectivele prevăzute în Strategie sunt în deplină concordanță cu Programul de Guvernare 2020-2024 care prevede combaterea sărăciei nu doar prin implementarea venitului minim de incluziune, dar în special prin creșterea accesului la serviciile sociale, de sănătate și de educație, transformarea sistemului de asistență socială astfel încât accentul să fie pus pe măsuri de prevenție, precum și pe furnizarea de servicii sociale, asigurarea de servicii competitive care abordează integrat nevoile familiilor în dificultate și ale categoriilor sociale vulnerabile.</p>

<p>Principala resursă financiară pentru implementarea acesteia o reprezintă fondurile europene, în special POIDS, dar și investiții din Planul Național de Redresare și Reziliență.</p>

<p>De altfel, prin adoptarea acestei strategii se îndeplinește condiția favorizantă accesării aferente cadrului financiar multianual 2021-2027.</p>

<h6>Page 6</h6>

<p>Secţiunea a 4-a</p>

<p>Impactul financiar asupra bugetului general consolidat, atât pe termen scurt, pentru anul curent, cât şi pe termen lung (pe 5 ani)</p>

<h6>Page 7</h6>

<p>Secţiunea a 5-a</p>

<p>Efectele proiectului de act normativ asupra legislaţiei în vigoare</p>

<h6>Page 8</h6>

<p>Secţiunea a 6-a</p>

<p>Consultările efectuate în vederea elaborării proiectului de act normativ</p>
<p>cercetare şi alte organisme implicate.
Proiectul de act normativ nu se referă la acest subiect.
2.Fundamentarea alegerii organizaţiilor cu care a avut loc consultarea precum şi a modului în
care activitatea acestor organizaţii este legată de obiectul proiectului de act normativ
Proiectul de act normativ nu se referă la acest subiect.
3. Consultările organizate cu autorităţile administraţiei publice locale, în situaţia în care
proiectul de act normativ are ca obiect activităţi ale acestor autorităţi, în condiţiile Hotărârii
Guvernului nr.521/2005 privind procedura de consultare a structurilor asociative ale
autorităţilor administraţiei publice locale la elaborarea proiectelor de acte normative.
Proiectul de act normativ a fost transmis, spre consultare, Federației Autorităților Locale din
România, Asociației Municipiilor din România, Asociației Orașelor din România, Asociației
Comunelor din România și Uniunii Naționale a Consiliilor Județene din România.
4. Consultările desfăşurate în cadrul consiliilor interministeriale în conformitate cu
prevederile Hotărârii Guvernului nr. 750/2005 privind constituirea consiliilor
interministeriale permanente
Nu este cazul.
5. Informaţii privind avizarea de către:
a) Consiliul Legislativ
b) Consiliul Suprem de Apărare a Ţării
c) Consiliul Economic şi Social
d) Consiliul Concurenţei
e) Curtea de Conturi
Proiectul de act normativ va fi avizat de Consiliul Legislativ și Consiliul Economic și Social.
6. Alte informaţii

Secţiunea a 7-a

Activităţi de informare publică privind elaborarea
şi implementarea proiectului de act normativ

1. Informarea societăţii civile cu privire la necesitatea elaborării proiectului de act normativ
În procesul de elaborare a prezentului proiect de act normativ au fost respectate regulile
procedurale aplicabile pentru asigurarea transparenței decizionale prevăzute de Legea nr.
52/2003 privind transparența decizională în administrația publică, republicată.
Prezentul proiect de act normativ a fost supus comentariilor publicului, prin publicarea pe pagina
de internet a Ministerului Muncii și Protecției Sociale. Au fost întreprinse demersurile legale
prevăzute de art. 7 din Regulamentul privind procedurile, la nivelul Guvernului, pentru
elaborarea, avizarea şi prezentarea proiectelor de documente de politici publice, a proiectelor
de acte normative, precum şi a altor documente, în vederea adoptării/aprobării, aprobat prin
Hotărârea Guvernului nr. 561/2009.
2. Informarea societăţii civile cu privire la eventualul impact asupra mediului în urma
implementării proiectului de act normativ, precum şi efectele asupra sănătăţii şi securităţii
cetăţenilor sau diversităţii biologice
Proiectul de act normativ nu se referă la acest subiect.
3. Alte informaţii

Secţiunea a 8-a
Măsuri de implementare

1. Măsurile de punere în aplicare a proiectului de act normativ de către autorităţile
administraţiei publice centrale şi/sau locale - înfiinţarea unor noi organisme sau extinderea
competenţelor instituţiilor existente. Proiectul de act normativ nu se referă la acest subiect.</p>
<h6>Page 9</h6>

<p>Față de cele prezentate, a fost elaborat prezentul proiect de Hotărâre de Guvern pentru aprobarea Strategiei naționale privind incluziunea socială și reducerea sărăciei pentru perioada 2021-2027 și a Planului de acțiune pentru perioada 2021-2027.</p>





    </body>
</html>